Sammy Guevara gotowy do akcji, Toni Storm zadebiutowała w CMLL, Omówienie wydarzeń ze SmackDown i AEW Rampage, Zapowiedź AEW Collision i Battle of the Belts XII


Wcześniej w tym miesiącu Sammy Guevara nabawił się wstrząśnienia mózgu podczas walki na nagraniach Ring of Honor. Od tego czasu był wyłączony z akcji, ale jak podaje „Wrestling Observer Newsletter” w tym tygodniu zawodnik został już dopuszczony do ringu.


Toni Storm zadebiutowała wczoraj w CMLL na gali Viernes Espectacular, ale nie było to udane podejście, gdyż przegrała z La Cataliną. Po walce Storm ucięła promo mówiąc, że Catalinie się poszczęściło, ale następnym razem będzie inaczej. Zasugerowała, że wróci jeszcze do CMLL i to już wkrótce.


Uwaga na spoilery ze SmackDown i AEW Rampage.
Na wstępie pokazano jak na arenę dotarł pas mistrzowski Crown Jewel. Następnie przypomnieliśmy sobie wydarzenia z udziałem Bloodline sprzed tygodnia, po czym ta właśnie grupa zameldowała się już w ringu. Głos zabrał Solo Sikoa mówiąc, że fani powinni się przyzwyczajać do tego widoku, bo patrzą na teraźniejszość i przyszłość. Patrzą na Bloodline. Widzą wodza plemienia. Stworzył jeszcze większą i silniejszą rodzinę. To on stworzył większe i silniejsze Bloodline. Roman Reigns nie może nic z tym zrobić. Nic nie zdziała także Jimmy. Ten poszedł w poniedziałek na RAW prosząc o pomoc Jey’a, który nie chciał mieć z tym jednak nic wspólnego. Dalej będą ich demolować chyba, że Roman zrobi jedną rzecz. Ma przyjść dzisiaj do ringu i docenić Solo.
Wybrzmiała muzyka WWE Intercontinental Championa, Jey’a Uso, który pojawił się wśród publiczności i ruszył powoli do ringu. Jey spytał co słychać u młodszego brata. Trochę go tu nie było. Obiecuje, że nie zjawił się by z nim walczyć. Bez względu na wszystko ostatecznie wciąż się o niego troszczy, jest jego młodszym bratem. Jimmy’ego i Romana jeszcze tu nie ma, więc chciał porozmawiać z Solo. Niech zastanowi się co robi. Co dzieje się przez to z ich rodziną i Bloodline. Trudno o kogoś kto miałby więcej pretensji do Romana niż on. Dzielenie rodziny nie jest jednak dobrym rozwiązaniem. Opuścił rodzinę, by działać na własny rachunek. Udał się na RAW i został mistrzem Interkontynentalnym. Chciałby, żeby Solo go posłuchał. Walczenie o ula fala nie jest rozwiązaniem. To coś co trzeba zdobyć, a nie sobie przywłaszczyć. Jeśli chce zakończyć władzę Romana, niech to zrobi, ale niech nie dzieli przy tym rodziny. Solo odparł, że Jey marnuje jego czas, a poza tym kto mówił o dzieleniu rodziny? On chce ją zjednoczyć. Niech nie nazywa go młodszym bratem. Teraz jest wodzem plemienia. Zawsze zachowa w Bloodline miejsce dla Jey’a czy Romana, lecz muszą go docenić. Nie chciałby, żeby Jey postępował jak Jimmy, bo niech spojrzy do czego go to doprowadziło. Po której stronie opowie się Jey? Uso odparł, że skoro Solo chce zjednoczyć rodzinę, to czemu zaangażował w to Tongas i Jacoba Fatu? Nieprzypadkowo trzymali się od nich z daleka, a jeśli Jacob dalej będzie tak na niego patrzył, skopie mu tyłek. Nie przyszedł tu dzisiaj walczyć, ale gdy następnym razem się spotkają, będzie inaczej.






W pierwszej walce dzisiejszego wieczoru DIY pokonali Street Profits i Pretty Deadly. Tym samym zakwalifikowali się do starcia o miano pretendentów do WWE Tag Team Championship. W końcówce doszło na dobrą sprawę do podwójnego liczenia, gdy Montez Ford odliczał Eltona Prince’a, a Tommaso Ciampa z kolei Kita Wilsona, ale to Wilson był legalnym zawodnikiem, więc zwycięzcami ogłoszono DIY.






Na arenę przyjechali Roman Reigns i Jimmy Uso. Spotkali Jey’a Uso, który wdał się w intensywną wymianę spojrzeń z Romanem i chciał odejść, ale Reigns go zatrzymał. Spojrzał na pas Interkontynentalny i przyznał, że jest dumny z Jey’a – wszyscy są z niego dumni. Jey odparł „No Yet”, sygnalizując, że nie udzieli im wsparcia. Roman rzucił jeszcze do Jimmy’ego, że mówił mu, że tak będzie.


Na zapleczu Nia Jax rozmawiała przez telefon z Tiffany Stratton mając pretensje, że tej tutaj nie ma, przez co ich walka będzie musiała być odwołana. Nick Aldis poinformował, że nie będzie. Mają głęboką dywizję kobiet. Pojawiły się Indi Hartwell i Candice LeRae. Candice zaproponowała, że może z nią wystąpić, co spodobało się Aldisowi. Jax ostrzegła LeRae by lepiej dowiozła, bo w przeciwnym razie sama wymierzy jej karę.


Lash Legend pokonała Piper Niven, gdy w końcówce uniknęła akcji rywalki z drugiej liny i po chwili zdołała ją wykończyć. Pod wrażeniem tego zakończenia były siedzące w pobliżu ringu mistrzynie tag teamowe kobiet, Bianca Belair i Jade Cargill.






Jimmy Uso zachęcał jeszcze Romana Reignsa by ten spróbował się jednak dogadać z Jey’em. Reigns odparł, że gdyby mieli ze sobą „mędrca” to sprawa byłaby już pewnie załatwiona, ale jest inaczej. Spróbowali rozwiązania Jimmy’ego, ale nie wyszło, więc załatwi to po swojemu. Jimmy spytał o co mu chodzi, a Roman przyznał, że… doceni Solo.


W ringu zaprezentowano pas Crown Jewel, a na arenie zjawił się Undisputed WWE Champion, Cody Rhodes. Ten był pod wrażeniem zgromadzonej dzisiaj publiki i pozdrowił fanów z różnych sektorów. Ktoś mądry powiedział mu kiedyś, że mówiąc o czołówce w męskiej i kobiecej dywizji w wrestlingu można się zastanawiać kto będzie kolejnym liderem, ale co ważne – nowy lider nie musi przypominać poprzedniego. Rozważał to ostatnio, ale w kontekście mistrzostwa Crown Jewel nie jest ważne czy mowa o następcy czy poprzedniku, mówimy o tym kto będzie numerem jeden. W tej branży można wiele gdybać. Co byłoby gdyby NWA Worlds Champion Harley Race zmierzył się z Bruno Sammartino z WWWF. Co gdyby Nick Bockwinkle z AWA zmierzył się z „Nature Boy’em” Riciem Flairem. Co gdyby Bill Goldberg z WCW zawalczył ze Stevem Austinem z WWF? Gdyby doszło do takich walk, rezultat niekoniecznie mógłby być taki jak się spodziewamy. Na Crown Jewel zostanie wyłoniony ostateczny mistrz tej gali. To walka mistrza z mistrzem i nie zamierza dyskredytować mistrza wagi ciężkiej, Gunthera. Ma wiele szacunku. Ten facet mógłby ściąć drzewo gołą ręką. Wiele osób w tej szatni obawia się Gunthera. On się go nie boi, ale nawet gdyby tak było, nie skreślałby samego siebie. Dlaczego sądzi, że wygra? Po pierwsze, spójrzmy tylko na ten pas. Corey Graves mówi o nim cały wieczór. Jest jednym z najpiękniejszych pasów w historii tej branży. Piękno jest jednak powierzchowne. W ostatnim okresie dobrze poznał się z fanami. Po powrocie chciał przyjąć styl pracy Johna Ceny. Przyjął taki grafik, a nawet jeszcze bardziej intensywny. Krwawił, przelał wiele potu i wiele go to kosztowało. Ma też świadomość, że będzie kosztować jeszcze więcej. To jednak powierzchowne. Prawdziwy powód tego, że zdobędzie ten tytuł, przebywa obecnie w jego domu. Ma niecały metr wzrostu. Chce żeby córka miała świadomość, iż będzie znany jako pierwszy mistrz Crown Jewel. Chce by wiedziała, że ich nazwisko się liczy. Będzie wiedziała, że gra się o zwycięstwo. W przyszłym tygodniu chciałby zaprosić Gunthera, żeby spotkał się z nim w tym ringu. Chce spytać o jego motywację i spytać o czym chciałby pogadać.






Po przypomnieniu ataku Kevina Owensa na Codym Rhodesie i jego niedoszłym tłumaczeniu z ubiegłego tygodnia, wyemitowano promo nagrane przez Owensa. Ten wspomniał, że jest w WWE od dekady, a w zasadzie przekroczył właśnie 10 lat. Miał wzloty i upadki, ale nie czuł się chyba jeszcze gorzej niż teraz. Oficjele WWE kazali mu zostać w domu. Nie pojawiać się w pracy, na SmackDown, gdzie jest jego miejsce. Wszystko z uwagi na to co zrobił Cody’emu Rhodesowi po Bad Blood. To nieuczciwe i absurdalne. Kazali mu trzymać się z daleka, bo zaatakował ich złotego chłopca? W takich okolicznościach zastanawia się czy naprawdę jest ceniony w tej firmie. Z tym mógłby jednak żyć, ale nie może przeboleć tego co zrobił Randy Orton. Trudno mu uwierzyć, że tak go zdradził. Ludzie mogą gadać o nim co chcą, nawet, że odwraca się od przyjaciół. Nigdy nie zrobiłby tego Ortonowi. Sądził, że ich przyjaźń jest inna. Nie może uwierzyć, że wybrał Cody’ego Rhodesa zamiast niego. Musi być szczery. Patrząc na brak szacunku ze strony WWE i to jak Randy złamał jego zaufanie, naprawdę nie wie kiedy i czy w ogóle wróci.


Na zapleczu Randy Orton domagał się od Nicka Aldisa walki z Kevinem Owensem na Crown Jewel. Nick odparł, że nie może jej zatwierdzić i są to wytyczne z samej góry. Randy stwierdził, że teraz wie z kim ma o tym porozmawiać.


Debiutujący Motor City Machine Guns wygrali z A-Town Down Under i Los Garza przechodząc do bezpośredniej walki o miano pretendentów do WWE Tag Team Championship.






Byron Saxton był za kulisami z Carmelo Hayesem i Andrade, którzy zmierzą się za tydzień po raz siódmy. Carmelo wszedł Byronowi w słowo i Andrade stwierdził, że denerwuje go w nim ten właśnie brak szacunku. Niech się uciszy i da Byronowi zadać pytanie. Hayes odparł, żeby to Andrade się przymknął, bo nikt nie chce go słuchać. Sprzeczka przerodziła się szybko w bójkę, którą przerwali dopiero oficjele.


Nia Jax i Candice LeRae wygrały z Bayley i Naomi, w czym pomogła im Indi Hartwell. Zwycięstwo dla swojej drużyny uzyskała LeRae, co niekoniecznie podobało się Jax.






Na zapleczu Nick Aldis odniósł się do konfrontacji Carmelo Hayesa z Andrade mówiąc, że nie będą się bili za kulisami, wyjaśnią to w ringu. Dzisiaj odesłał ich z areny. Z uwagi na osobiste podłoże i fakt, że to już siódma konfrontacja, w walce będzie sędzia specjalny, który nienawidzi ich obu tak samo. Pojawił się United States Champion, LA Knight. Ten zgodził się być sędzią. Zaznaczył, że posędziuje to uczciwie, ale podkreślił by Andrade i Hayes nie myśleli nawet, iż ta walka będzie ich przepustką do tytułu, bo ten zostanie z nim.


Wreszcie zjawił się Roman Reigns. Ten zaczął od tego, że być może po raz ostatni prosi byśmy go docenili. Pojawił się Solo Sikoa, który dołączył do Romana w ringu. Reigns stwierdził, że słyszał jak Solo mówił dziś Jey’owi, że ich rodzina jest silniejsza, Bloodline jest silniejsze. Nie widzi ku temu przesłanek. Co więcej widzi, że są podzieleni i złamani. Po tym wszystkim co przeszli mają być podzieleni? Obiecał ojcu, że to naprawi. Chce tylko by znów znaleźli się na ziemi obiecanej. Chce by mieli tytuły mistrzowskie i boskie wynagrodzenia. Chce obfitości. Rodzina powinna być priorytetem. Niech powie mu co musi zrobić, żeby to naprawić.
Solo odparł, że wystarczy, iż go doceni. Po chwili zawahania Roman powiedział, że docenia Solo. Jest zadowolony? Czuje się lepiej? Sikoa odparł, że nie, to nie było wystarczające. Ma docenić go i uznać za wodza plemienia. Niech uzna go za wodza plemienia albo pożałuje. Roman spytał co mu zrobi, ale Solo stwierdził wtedy, że wystarczy spojrzeć na Romana, który już ukazał swoje prawdziwe oblicze. Nie zmienił się. Chce tylko odzyskać ula falę. Skoro się nie zmienił, on także nie zamierza. Zawołał resztę Bloodline, która przytargała na arenę poobijanego Jimmy’ego Uso. Solo spróbował uderzyć Romana, który uniknął tego i sam obijał Sikoę, pozbywając się go z ringu. Wtedy musiał się jednak podjąć walki z resztą Bloodline, choć radził sobie dobrze i powalił każdego z nich, a dla Solo miał jeszcze Superman Punch. Następnie podniósł leżące w narożniku ula fala, ale gdy je założył otrzymał cios poniżej pasa od Solo, który potem demolował Romana z Tongasami i Jacobem Fatu. Solo odzyskał ula fala i SmackDown zakończyliśmy Bloodline stojącym nad poobijanym Romanem.






Na SmackDown w przyszłym tygodniu zobaczymy:
- konfrontację Cody’ego Rhodesa z Guntherem
- o miano pretendentów do WWE Tag Team Championship: DIY vs. Motor City Machine Guns
- starcie numer siedem: Andrade vs. Carmelo Hayes (sędzia specjalny LA Knight).






Przechodząc do AEW Rampage, galę otworzyło zwycięstwo Marka Briscoe nad Butcherem.






Następnie Kyle O’Reilly wygrał z Aaronem Solo, po walce proponując Kazuchika Okadzie walkę o tytuł Continental na Battle of the Belts.


Na zapleczu jest Jamie Hayter. Renee Paquette stwierdziła, że Jamie jest przyzwyczajona do tego, iż znajduje się na celowniku innych. Tak było najwyraźniej podczas ubiegłotygodniowego Fatal 4-Way’u, gdy Penelope Ford powróciła tylko po to by ją zaatakować. Czemu na nią ruszyła? Hayter odparła, że może jedynie gdybać. Chciałaby jednak podkreślić, że w tej firmie wszystkie kobiety to zdradzieckie szmaty. Takie są fakty. Wróciła jednak z dwóch powodów. Po pierwsze, żeby naprawić pewne rzeczy. Po drugie odzyskać mistrzostwo świata kobiet AEW. Penelope wetknęła nos w jej sprawy. Z tego względu jest w bojowym nastroju. Będzie na Collision, a czy pojawi się tam Ford? Będzie czekać.


W innym miejscu są Deonna Purrazzo i Taya Valkyrie. Deonna stwierdziła, że urodziła się trzy minuty przed swoim bratem bliźniakiem. Od razu wiedziała, że będzie musiała się nim zajmować. Miał swoje problemy. Mierzył się z demonami, których ona nigdy nie rozumiała. Jeśli popełniał błąd, ona go naprawiała. Jeśli ktoś go atakował, zajmowała się tym. Z tego względu już w młodym wieku otrzymała dwie cenne lekcje. Po pierwsze, żeby zajmować się bliskimi. Po drugie i co może ważniejsze: jeśli chcesz kogoś skrzywdzić, nie robisz tego bezpośrednio, tylko celujesz w ukochanych ludzi tej osoby. Denerwuje ją, gdy ktoś rusza po coś co należy do niej. Valkyrie dodała, że to nic nowego i podkreśliła, że jeśli ktoś atakuje Deonnę, będzie miał z nią do czynienia. Deonna wspomniała, że jeśli ktoś będzie z nimi zadzierał, spotka się z ich zemstą.


Anna Jay wygrała z Trish Adorą. Z rezultatu nie była zadowolona AEW Women’s Champion, Mariah May, która była z komentatorami, ale teraz wstała, wzięła mikrofon i stwierdziła, że Jay powinna kupić jej kolację, bo na Battle of the Belts znajdzie się na kolanach, płacząc i krzycząc jej imię.






Renne jest tym razem z Harley Cameron, którą zapytała o tajemniczą absencję Sarayi. Harley wspomniała, że ta dalej jest ubezwłasnowolniona i nie wie ile jeszcze to potrwa. Renne spytała co w związku z tym z samą Harley. Ta wspomniała, że ma dużo do zaoferowania – potrafi śpiewać, walczyć, opanowała brzuchomówstwo, a nawet mówi po chińsku. Jest uzdolniona na wielu płaszczyznach. Paquette zapytała teraz o walkę z Kris Statlander na Collision. Cameron zaznaczyła, że nie musi się specjalnie przygotowywać, jest gotowa, bo jest wszechstronna.


Promo Undisputed Kingdom, którzy zaznaczyli, że nie patrzą w przeszłość, tylko w przyszłość i pora coś zmienić, a zaczną to robić od walki trzech zespołów na przyszłotygodniowym Rampage. Następnie o tej walce wypowiedzieli się Shane Taylor Promotions, zapowiadając swój triumf. Wreszcie przemówili Gates of Agony stwierdzając, że oni nigdy nie otrzymują nic za darmo, zawsze na wszystko zapracowują i podobnie będzie teraz, gdy wypracują dla siebie szansę na tytuły Trios.


Wreszcie Private Party pokonali MxM Collection. Po walce zwrócili się jeszcze do kamery z ostrzeżeniem dla Young Bucksów.






Zapowiedź AEW Collision:
- LFI vs. The Outrunners
- House of Black vs. ???
- AR Fox vs. Ricochet
- Kris Statlander vs. Harley Cameron
- Daniel Garcia & Private Party vs. The Premiere Athletes
- Orange Cassidy vs. Bulk Bronson
- Jamie Hayter vs. Brooke Havoc
- Atlantis Jr. vs. Kyle Fletcher
- AEW Trios Championship: Blackpool Combat Club vs. Top Flight & Action Andretti.


Po Collision wyemitowane zostanie AEW Battle of the Belts XII do którego nagrano:
- AEW Continental Championship: Kazuchika Okada vs. Kyle O’Reilly
- Brian Cage & Lance Archer vs. Jack Carthweel & Jon Fruz
- AEW Women’s Championship Eliminator: Mariah May vs. Anna Jay.