Sytuacja Drew McIntyre'a, Ślub byłych gwiazd WWE, Znamy finalistów Super Junior Tag League, Fatal 4-Way o miano pretendenta na RAW, Omówienie wydarzeń z AEW Collision i aktualna karta Dynamite




Drew McIntyre pauzuje od czasu Hell in a Cell Matchu z CM Punkiem i jak podaje „Fightful Select” są ku temu dwa powody. Po pierwsze McIntyre doznał w trakcie walki bardzo dużego rozcięcia, które wymagało wielu szwów i tak czy siak uraz ten wykluczyłby go na jakiś czas z ringu. Oprócz tego Drew wrócił jednak przy okazji do Europy w związku z jakimiś sprawami prywatnymi, prawdopodobnie związanymi z odejściem kogoś z jego rodziny.


Portal „People” donosi, że w ten weekend doszło do ślubu byłych gwiazd WWE, Mandy Rose i Tino Sabbatelli’ego. Ceremonia odbyła się w East Brunswick w New Jersey i uczestniczyło w niej około 200 zaproszonych gości.




W NJPW dobiega końca Super Junior Tag League. W finale, który odbędzie się jutro podczas gali Power Struggle, spotkają się Robbie Eagles i Kosei Fujita z TMDK przeciwko Catch 2/2 (TJP & Francesco Akira).


WWE ogłosiło przy okazji Crown Jewel, że na RAW odbędzie się Fatal 4-Way Match o miano pretendenta do World Heavyweight Championship, w którym zmierzą się Seth Rollins, Damian Priest, Dominik Mysterio i Sheamus. Przypomnę, że gala będzie nagrana dzisiaj w Arabii Saudyjskiej i wyemitowana w Stanach standardowo w poniedziałek.




Uwaga na spoilery z AEW Collision.


Na początku w ringu był Tony Schiavone z wieloma drużynami i poprosił o powitanie nowych AEW Tag Team Championów, Private Party. Tony wspomniał o ich wspaniałym występie w minioną środę, podczas gdy fani zaintonowali „You deserve it”. Po ośmiu miesiącach udało im się w końcu zdetronizować Young Bucksów. Panowie stwierdzili, że nie słyszą pytania, bo fani coś krzyczą, po czym napawali się dalej chantami „You deserve it”. Następnie sami zabrali już głos mówiąc, że obiecali zdobyć te tytuły już na początku roku i zajęło im to trochę dłużej, ale w końcu to zrobili. Zay wspomniał, że obiecał to nawet swojej mamie, a gdy składa się taką przysięgę to trzeba jej dotrzymać. Private Party podziękowali Young Bucksom, że dzięki ich postawie musieli na to naprawdę zasłużyć. Za każdym razem, gdy wchodzili z nimi do ringu stawali się coraz lepsi, a teraz potwierdzeniem tego są te tytuły. Teraz pewnie chcemy wiedzieć co dalej. Cóż, oni są gotowi bronić tytułów przeciwko dowolnemu zespołowi.
Te słowa wywołały w ringu pewne napięcia, ale sytuację uspokoił Truth Magnum mówiąc, że dzisiaj przyszli tu by świętować tę pięcioletnią podróż Private Party. Turbo Floyd dodał, że pozostawiamy przeszłość za nami, minął czas Young Bucksów i nastał czas Party. Na szyldzie na zewnątrz nie znajduje się jednak „FTR”, „Private Party”, ani nawet „The Outrunners”, tylko „AEW”. To tu walczą najlepsze zespoły. Face’owe ekipy zbiły ostatecznie piątki, a Party podkreślili, że ta impreza się nie skończy, bo nikt nie potrafi bawić się tak jak oni.






Na arenę dotarły wcześniej Mariah May i Anna Jay, które zmierzą się dzisiaj o tytuł. Renee Paquette była tymczasem na zapleczu z The Acclaimed. Renee spytała ich oczywiście o sytuację w dywizji tag teamowej, gdzie mamy nowych mistrzów. Panowie pogratulowali Party i są nawet dumni, gdyż to także gwiazdy wychowane w AEW, ale niech to ich nie zmyli – będą chcieli odzyskać te tytuły. Skoro teraz mistrzami są Party, a nie Bucksi to mają z nimi więcej wspólnego, ale wszyscy wiemy jaki będzie wynik, gdy spotkają się w ringu. Wszyscy uwielbiają Acclaimed. Fani nie uwielbiają Party tak jak Acclaimed, bo to oni mają bransoletki przyjaźni i mnóstwo kasy. To nie o nich zabiegał MVP. Gdy wejdą z nimi do ringu i postawią na szali tytuły będą musieli oszaleć albo się przymknąć, bo wszyscy uwielbiają Acclaimed.


Thunder Rosa pokonała Harley Cameron w Dia De Los Muertos Matchu.






Lexy Nair była z Undisputed Kingdom wspominając o dzisiejszej walce Rodericka Stronga z Shanem Taylorem, która może się liczyć w wyzwaniu jakie postawił im MJF. Roderick zwrócił się do Shane’a mówiąc, że ten jest dla niego tylko przeszkodą na drodze walki z Maxem na Full Gear. Bardzo chce go dorwać, a potem pozostawi go na dobicie Adamowi, ale dość o Maxie, chciałby pomówić o Kingdom. Wygrali na Rampage, a Adam Cole prezentuje się lepiej niż kiedykolwiek. Zanim Cole zaliczy jednak w środę drugie zwycięstwo nad Malakai’em Blackiem, on musi uzyskać swoją pierwszą wygraną. Taven przyznał mu rację mówiąc, że dokonali wszystkich potrzebnych zmian i są skupieni na tytułach tag teamowych AEW, ale dzisiaj chodzi o Roddy’ego.
Zjawili się Brian Cage i Lance Archer pytając Lexy czemu traci czas na rozmowę z takimi amatorami. To oni demolują wszystkich po kolei. Niech Kingdom siądą na tyłkach i patrzą jak to się robi, bo wszyscy na ich drodze zginą.


Kyle Fletcher wygrał z Komanderem. Po walce dalej okładał rywala, gdy pojawił się Mark Davis. Panowie skonfrontowali się twarzą w twarz, ale obyło się bez rękoczynów, gdy Fletcher opuścił ring.






Promo AEW TNT Championa, Jacka Perry’ego. Ten stwierdził, że nadszedł czas zmian i jedne są na lepsze, a drugie niekoniecznie. Dalszą wypowiedź przerwał Daniel Garcia, który zaznaczył od razu, że chce jedynie pogadać. Najchętniej przyszedłby tu, złapał go za szyję i przycisną do ściany, ale zrozumiał, że musi zmienić podejście do niego na milsze, bo agresja nie jest dobrym sposobem komunikacji z osobą taką jak Perry. Bardzo się od siebie różnią. Perry mógł liczyć na wszystko od dziecka i wciąż tak jest, a on zmagał się z takimi śmieciami jak Perry przez całe życie. Co Perry mógłby wiedzieć o kimś takim jak on?
Perry powiedział, że wie jaki jest Garcia, bo był taki jak on. To w co wierzy Garcia – on też w to wierzył. Walczył już o to, o co teraz walczy Garcia, bo miał podobne marzenie. Oddał temu wszystko, bo to kocha. Potrzebuje tego. Za każdym razem wychodziło mu to jednak bokiem. Perry już to zrozumiał, a Garcia też widzi to jakim trzeba być człowiekiem by osiągnąć tu sukces. Widział na własne oczy jacy są naprawdę ci, których uważał za bohaterów. Wciąż sądzi, że jest tu dobro i zło? Nawet trudno to odróżnić. Garcia boi się jednak zostać taką osobą, poświęcić wszystko co kocha, bo nie jest jeszcze gotowy.


Brian Cage i Lance Archer wygrali krótkie starcie z Shaunem Smithem i Joe Keysem. Po walce kontynuowali atak, aż przegonili ich Undisputed Kingdom.


Lexy Nair jest tym razem z AR Foxem. Wspomniała o imponującej walce z Ricochetem i spytała co dalej. Zanim Fox zdołał odpowiedzieć pojawili się Nick Wayne z mamą i Kipem Sabianem. Nick stwierdził, że dawno się nie widzieli i wiele się w tym czasie zmieniło. Dowiedział się od swojego „ojca” Christiana Cage’a, żeby nigdy nie zapominać kto ci zaszkodził i zawsze zachować wobec takiej osoby urazę. On nie zapomniał Foxowi jak ten zaatakował go w jego szkółce. Teraz jest mężczyzną, a nie małym chłopcem którego znał. Widział co zrobili z Hookiem? Ten ma się zmierzyć w środę z Christianem, ale nie wiemy nawet czy będzie w stanie. Fox wyzwał go w odpowiedzi do walki na przyszłotygodniowym Collision.


Promo Kris Statlander, która była wkurzona na wydarzenia z Dynamite. Przebiła się przez mur obronny Mercedes Mone i zagroziła jej bezpieczeństwu, ale jeśli jest tak dobra jak się przechwala, nie powinna być dla niej problemem walka o tytuł TBS na Full Gear. Chwali się, że jest lepsza od reszty, podczas gdy chowa się jedynie za innymi i siedzi w prywatnej szatni. Obawia się, bo wie, że ona jest skupiona i to na niej. Niech będzie gotowa by udowodnić swoją wartość. W zeszłym roku wkroczyła na Full Gear jako mistrzyni TBS – w tym roku opuści je jako nowa mistrzyni.


Na arenie pojawił się Jon Moxley w towarzystwie Wheelera Yuty i Mariny Shafir. Tym razem nie poszli do ringu, zatrzymując się na płycie, a Moxley zabrał głos mówiąc, że są w Filadelfii… domu Orange Cassidy’ego. Za trzy tygodnie ten ma uciąć głowę tego węża i zdobyć mistrzostwo świata AEW. Chce zostać królem. Pomysł jest dobry, ale to nie takie proste. Ta rozgrywka nie rozpocznie się na Full Gear, ona już trwa. Pytaniem jest czy zdoła poskromić smoka w tym ringu. Pytaniem jest czy dotrwa do Full Gear i w jakim stanie fizycznym oraz psychicznym. Orange Cassidy przynoszący AEW World Championship do Filadelfii. Czy nie byłoby to coś wielkiego? Czy nie byliby dumni? On dał Filadelfii powody do dumy. Zna ją doskonale. Wie czego trzeba by osiągnąć tu sukces. Filadelfia jest miastem, które tworzy mistrzów. Ludzie stąd mają zacięcie, determinację i niezłomny charakter. Wystarczy spojrzeć na Wheelera Yutę. Kocha go i oddałby za niego wszystko. Yuta rozumie, że warto się poświęcić. Potrafi odłożyć swoje ego na bok, gdy wymaga tego zakładany cel. Wie jak to jest walczyć z czymś większym od niego. Jest tutejszym bohaterem.
Zjawił się Action Andretti. Stwierdził, że nie może tego dłużej słuchać. Yuta jest lokalnym bohaterem? Jest raczej pewny, że Yuta nie reprezentuje niczego z czego słynie Philly. Wygląda jak ktoś z wioski Amiszów, który właśnie zszedł z konia. Jeśli ktoś reprezentuje Filadelfię to jest to Action Andretti. Podobnie jak ludzie z tego miasta, nie przemawia słowami, lecz czynami. Jest tu sam, ale nie po to by gadać. Chce zmierzyć się z kimś z Blackpool Combat Club. Yuta zgodził się, a wtedy PAC zaatakował Andretti’ego z zaskoczenia.






Po chwili PAC pokonał Actiona Andretti’ego już w oficjalnej walce. Po zakończonym starciu PAC dalej dusił przeciwnika, gdy na trybunach pojawił się Orange Cassidy. Ten miał coś do powiedzenia. Po pierwsze pozdrowił Filadelfię, którą kocha podobnie jak Yuta. Mają tu wiele wspomnień. Właśnie tutaj zaczynał mu pomagać w treningach. W trudnym okresie pozwolił mu nocować u siebie na kanapie. Mieli też innego współlokatora, Chucka Taylora. Pamięta go? On pamięta tamtego Yutę. Teraz stał się kimś innym. Dawny Yuta nigdy nie zaatakowałby swojego byłego mentora krzesłem. Obecny Yuta sądzi, że Jonowi Moxley’owi, który chce tak naprawdę spalić AEW, zależy na nim. Musi pokazać jemu i innym, że Moxley nie jest osobą za którą się podaje. Jak to zrobi? Powstrzymując jego fałszywe obietnice. Zrobi to za parę tygodni na Full Gear w New Jersey. Przywróci dawnego Yutę, przywróci AEW, pokona Moxley’a i zostanie mistrzem świata AEW.
Zirytowany Moxley nasłał Yutę na Cassidy’ego. Ten się wahał, więc go spoliczkował i ponowił rozkaz. Yuta wziął krzesło i podszedł do Cassidy’ego, który stał jedynie z rękami w kieszeniach. Jon wciąż oczekiwał, że Yuta go uderzy, ale Wheeler się wahał, więc Cassidy wyrwał mu krzesło i wymierzył Orange Punch. Wkurzony całą sytuacją Moxley ruszył za Cassidym, który się wycofał.






Promo Malakai Blacka przed walką z Adamem Colem. Za kulisami są Kyle Fletcher i Konosuke Takeshita. Lexy Nair pogratulowała Kyle’owi zwycięstwa, ale Fletcher ją przystopował mówiąc, że ma dość zajmowania się przeszłością. Davis czy Ospreay - każdy z nich chce zatrzymać go w przeszłości, a on chce patrzeć w przyszłość, w której jest złoto. Gratuluje Private Party, ale przypomina im, że ledwie parę miesięcy temu pokonali ich z Takeshitą, więc pora chyba wrócić do dywizji tag teamowej. Chciałby wygrać te tytuły z Konosuke, a czy ten chce kogoś dorwać? Takeshita wspomniał, że w środę wykończy Ricocheta. Kyle dodał, że Ricochet może zabrać ze sobą kogokolwiek tylko chce.


Lio Rush pokonał Ariyę Daivari’ego, czym powetował sobie porażkę z Rampage. Lexy Nair powitała tymczasem MxM Collection i Johnny’ego TV. To Johnny poprosił o rozmowę z Collection, dostrzegając w nich potencjał. Jest zatem gotowy na współpracę.


Roderick Strong wygrał z Shanem Taylorem.






W walce wieczoru Mariah May zwyciężyła Annę Jay w skutecznej obronie AEW Women’s Chamionship. Po walce wydawało się, że May poda Jay rękę i pomoże jej wstać, ale była to jedynie podpucha. Zadowolona z siebie mistrzyni położyła się jeszcze na podłodze świętując na zakończenie tego odcinka.






Do środowego AEW Dynamite zapowiedziano:
- pojawią się The Hurt Syndicate
- The Patriarchy zaproszą do ringu Hooka
- Darby Allin & Orange Cassidy vs. Claudio Castagnoli & PAC
- Ricochet & ??? vs. Kyle Fletcher & Konosuke Takeshita
- Adam Cole vs. Malakai Black
- Jamie Hayter vs. Penelope Ford
- Fight Without Honor: The Learning Tree (Chris Jericho, Big Bill & Bryan Keith) vs. The Conglomeration (Mark Briscoe, Tomohiro Ishii & Kyle O’Reilly).


AEW ogłosiło, że na Full Gear dojdzie do starcia czterech zespołów o AEW Tag Team Championship. Przeciwników Private Party poznamy po trzech walkach kwalifikacyjnych na przestrzeni paru najbliższych tygodni:
- The Outrunners vs. Top Flight (9 listopada na Collision)
- FTR vs. House of Black (13 listopada na Dynamite)
- LFI vs. The Acclaimed (16 listopada na Collision).