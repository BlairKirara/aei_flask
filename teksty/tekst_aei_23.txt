Kamień i tłuszcz usuwam kuchennym miksem. Łączę 2 popularne produkty i cały dom lśni
Nawet najbardziej uporczywy kamień i zaschnięty tłuszcza da się wyczyścić domowym sposobem. Nie kupujcie więc już drogich, chemicznych sprayów i past, tylko wymieszajcie 2 produkty z kuchennej szafki. Wyjdzie znacznie taniej, a równie skutecznie.
Osad z kamienia i tłuszczu to jedne z najcięższych zabrudzeń, z jakimi przychodzi nam mierzyć się w kuchniach i łazienkach. Takie nieestetyczne ślady powstają szczególnie na zlewie, kabince prysznicowej oraz płytce gazowej, elektrycznej czy indukcyjnej. Często jednak kamień osadza się także w czajniku oraz na samych naczyniach, a tłuszcz potrafi gromadzić się na blacie, kafelkach nad kuchenką, czy górnych szafkach. Na szczęście wszystkie te elementy można łatwo doczyścić tanim, domowym płynem. Zobaczcie, jak go zrobić i koniecznie spróbujcie sami.


Jak usunąć kamień i tłuszcz domowym sposobem?
Zamiast kupować drogie chemiczne środki w formie sprayu, mleczka czy pasty, żeby usunąć kamień i tłuszcz, lepiej po prostu sięgnijcie po zwykły ocet i colę. Chociaż początkowo taka mieszanka brzmi przedziwnie, to okazuje się fantastycznym rozwiązaniem. O ile wielu z nas kojarzy stosowanie octu do sprzątania, to gazowany słodki napój nie jest już tak popularny w tym wydaniu, jednak ma on równie skuteczne działanie. Wszystko to dlatego, że cola zawiera kwas fosforowy, a po połączeniu go z kwasem octowym zachodzi reakcja i powstaje mieszanka o zdwojonej sile. Jedyne, o czym musicie tu pamiętać o odpowiednie proporcje, a te znajdziecie poniżej.
Jak zrobić płyn do usuwania kamienia i tłuszczu?
Taką tanią, a skuteczną czyszczącą mieszankę przygotowujemy błyskawicznie i w bardzo prosty sposób. Wystarczy tylko trzymać się proporcji 2:1, czyli wymieszać 200 ml gazowanego napoju i 100 ml octu. Po chwili otrzymamy świetny płyn do czyszczenia osadu z kamienia i tłustych, zaschniętych zabrudzeń. A jeśli chcecie, aby taka mieszanka do sprzątania miała jeszcze większą moc, dodajcie do niej jeszcze 2 łyżeczki soli i odrobinę płynu do mycia naczyń, które dodatkowo wzmocnią właściwości kuchennych płynów. 


Ten ciekawy patent podpatrzyliśmy na krótkim wideo z youtubowego kanału @SprytneTriki.
Inne pomysły na domowe środki czyszczące
A jeśli akurat nie jesteście fanami słodkiego, gazowanego napoju i nie macie go w swoich kuchniach, to możecie wypróbować też kilka innych mieszanek czyszczących z kuchennej szafki. Jeśli chodzi o czyszczenie osadu z kamienia, to wspaniale sprawdzi się do tego mieszanka octu, kwasku cytrynowego lub soku z cytryny oraz płynu do mycia naczyń. Ważne są tu jednak odpowiednie proporcje, dlatego zapamiętajcie, że do 1 szklanki octu dodajemy 2 łyżki kwasku cytrynowego (lub 1 szklankę soku z cytryny) i dosłownie kilka kropli płynu do naczyń. Gotową mieszankę nanieście na zabrudzenia mocząc w niej ściereczkę lub przelewając całość do butelki ze spryskiwaczem. Następnie zostawcie całość na około 30 minut, aby mieszanka zaczęła działać i dopiero wtedy zetrzyjcie całość do sucha. 


Z kolei na tłuste osady świetnie sprawdza się pasta z sody oczyszczonej i odrobiny wody. Gdy wymieszamy te dwa tanie produkty na gęstą papkę i naniesiemy ją na gąbeczkę, z łatwością usuniemy nawet najtrudniejsze, zaschnięte ślady po tłuszczu w kuchni czy innych miejscach w domu. Tutaj już nie musicie trzymać się żadnych proporcji, po prostu nasypcie do miseczki sodę i wlewajcie stopniowo po kilka kropel wody, aż uzyskacie pożądaną konsystencję.