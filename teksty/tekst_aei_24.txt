Ziemniaki nie kiełkują i nie psują się wiele miesięcy. Przechowuję je zawsze z tymi liśćmi
Jeśli nie raz kupiliście ziemniaki i już po chwili zaczynały mięknąc i się psuć, albo kiełkować, to znaczy, że były źle przechowywane. Gdzie powinny leżeć ziemniaki, żeby nawet przez kilka miesięcy zachować świeżość i smak? Podpowiadamy.
Ziemniaki to bulwy, które goszczą na naszych stołach niemal codziennie. Jemy je pod wieloma postaciami zaczynając od zwykłych gotowanych ziemniaków do obiadu, po wszelkie wariacje z ich udziałem. Smażone talarki na maśle, placki ziemniaczane, pyzy, kopytka, czy kluski śląskie. Z ziemniaków robimy przepyszne zapiekanki, kiszka ziemniaczana to przysmak ze wschodu, a niemiecka sałatka ziemniaczana nie ma sobie równych. Niezależnie od tego, co z nich zrobimy ziemniaki muszą być świeże, smaczne i przeznaczone do odpowiedniej potrawy.
Rodzaje ziemniaków i ich przeznaczenie
Gatunków ziemniaków jest coraz więcej i czasami można się pogubić w sklepie, jakie wybrać, by zaplanowane przez nas danie wyszło idealne. Często na opakowaniach od razu można sprawdzić, jakie przeznaczenie maja poszczególne ziemniaki. Kartofle dzieli się na typy, ze względu na zawartość skrobi.


Typ A oznacza ziemniaki najmniej mączyste, które nadają się do sałatek, gotowania w mundurkach i smażenia w plastrach.
Typ B to rodzaj pośredni dodawany często do zup lub podawany jako tzw. kartofle z wody, które towarzyszą obiadom mięsnym.
Typ C to warzywa wysokoskrobiowe, najbardziej przetwarzane w kuchni. Ich dużo mączystość sprawia, że do klusek śląskich i pyz niemal nie trzeba dodawać mąki.
Dlaczego ziemniaki się psują?
Powodem szybkiego psucia się ziemniaków jest duża zawartość wody i skrobi, które w niesprzyjających warunkach sprawiają, że warzywa szybko się psują. Zbyt wysoka temperatura, nieodpowiednie miejsce, to wszystko może sprawić, ze już po kilku dniach ziemniaki nie będą wyglądać świeżo jak zaraz po zakupie.


Gdzie najlepiej przechowywać ziemniaki?
Częste stosowanie ziemniaków do potraw sprawia, że kupujemy je w większej ilości aby nie zabrakło do konkretnego dania. Jednak nie zawsze są odpowiednio przechowywane i zamiast wykorzystać je do końca wyrzucamy, bo albo zaczynają kiełkować, albo po prostu więdną i się psują. Jakie warunki są najlepsze do przechowywania ziemniaków?


Odpowiednia temperatura
Najlepiej przechowuje się ziemniaki w temperaturze do 7 stopni Celsjusza. W takich warunkach mogą zachować świeżość nawet pół roku. Jeśli będziecie je trzymać w miejscu powyżej 10 stopni Celsjusza zmniejszą trwałość do około 2-3 miesięcy. Zbyt niska temperatura może prowadzić do butwienia warzyw - przez sporą zawartość wody w ziemniakach, dlatego nie powinno się trzymać ziemniaków w lodówce.
Odpowiednie miejsce
Najlepszym miejscem do przechowywania ziemniaków będzie nieogrzewana piwnica. Wilgotność powietrza nie powinna przekraczać 70%. Pomieszczenie powinno być ciemne i chłodne ze stałym dopływem powietrza.. Dzięki temu wstrzymamy rozwój pleśni, która zwykle rozprzestrzenia się dość szybko. Co jakiś czas sprawdzajmy, czy dolne partie ziemniaków nie sczerniały, aby móc w porę oddzielić zakażone ziemniaki od tych zdrowych.
Opakowanie
Najlepiej przechowywać ziemniaki w worku z naturalnych materiałów jak bawełna, czy juta. Mamy wtedy pewność, że będzie się tam dostawać swobodnie powietrze. Przechowując ziemniaki w kartonie, albo skrzynce upewnijmy się, że znajdują się w nim otwory, umożliwiające swobodny przepływ powietrza.
Z czym przechowywać ziemniaki, żeby się nie psuły?
Oprócz odpowiednich warunków przechowywania, warto do ziemniaków dorzucić produkt, który sprawi, ze jeszcze dłużej zachowają świeżość, nie będą się psuły i kiełkowały.


Wystarczy w skrzynce, worku lub pudełku z ziemniakami umieścić kilka liści laurowych. Ten sposób znali już nasi dziadkowie. Dlaczego liście laurowe? W swoim składzie zawierają naturalne związki, które mają działanie przeciwbakteryjne i przeciwgrzybicze. Pomaga to chronić warzywa przed drobnoustrojami i pleśnią. Dodatkowo intensywny zapach liści laurowych odstrasza szkodniki, które mogą zaatakować ziemniaki.


Innym, równie skutecznym sposobem na zachowanie świeżości ziemniaków jest włożenie do worka labo skrzynki z kartoflami jabłka. Jabłko wytwarza etylen, dzięki któremu ziemniaki pozostają świeże i jędrne. To jedno jabłko sprawi, że ziemniaki nie puszczą kiełków nawet do 8 tygodni. Trzeba tylko pilnować, by jabłko było zdrowe, nieobite i warto je podmieniać raz na jakiś czas.


Uwaga!


By ziemniaki pozostały jak najdłużej świeże, trzeba je trzymać z dala od cebuli. Działa ona odwrotnie niż jabłko, czyli przyspiesza proces kiełkowania ziemniaków.
Czy można jeść kiełkujące ziemniaki?
Niektórzy twierdzą, że takich ziemniaków nie powinno się już jeść, inni radzą, by odciąć uszkodzone miejsca i spokojnie zrobić z nich obiad. Jednak podczas kiełkowania wzrasta w ziemniakach zawartość glikoalkaloidów. W niewielkich ilościach związki te nie są niebezpieczne, jednak spożyte w nadmiarze mogą być toksyczne. Kiedy więc jemy ziemniaki kiełkujące, możemy narazić się zbyt duże zjedzenie tych związków. Jaki z tego wniosek? Lepiej unikać ziemniaków, które zaczęły wypuszczać pędy. Co zatem zrobić, by nie dopuścić do kiełkowania kupionych już ziemniaków?