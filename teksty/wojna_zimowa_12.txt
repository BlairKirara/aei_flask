13 marca 1940 roku zakończyła się sowiecko-fińska wojna zimowa (Talvisota)


Tego dnia 1940 roku zakończyła się sowiecko-fińska wojna zimowa (Talvisota)
Wojna Zimowa (Talvisota) to radziecka kampania wojskowa przeciwko Finlandii od 30 listopada 1939 do 13 marca 1940. W tym konflikcie około 70 000 Finów zostało rannych lub zabitych. Przebieg wojny ujawnił jednak słabości Armii Czerwonej, które z jednej strony doprowadziły kierownictwo radzieckie do kompleksowych reform, a z drugiej strony przyczyniły się do doniosłego niedocenienia siły militarnej Związku Radzieckiego w Rzeszy Niemieckiej. W Finlandii sukcesy obronne pomogły złagodzić podziały społeczne, które pojawiły się podczas fińskiej wojny domowej.


Zgodnie z tajnym protokołem do paktu Ribbentrop-Mołotow, Finlandia wraz z połową terytorium Polski i krajami bałtyckimi miała się znaleźć w strefie wpływów Związku Sowieckiego. 12 października 1939 roku ZSRR wystąpił z ostatecznym żądaniem przesunięcia granicy fińsko-radzieckiej o 25km na północny zachód od istniejącej linii granicznej. Sowieci żądali również wydzierżawienia półwyspu Hanko na 30 lat w zamian oferowano dwa razy większy obszar Karelii, który był kiepsko rozwinięty i bardzo słabo zaludniony. ZSRR żądał również demontażu fortyfikacji Linii Mannerheima rząd fiński odmówił spełnienia żądań.


30 listopada 1939 roku Związek Sowiecki bez wypowiedzenia wojny dokonał zbrojnej agresji na Finlandię. Do ataku ruszyły liczące 450tys. żołnierzy 23 dywizje, które mogły liczyć na wsparcie kilku tysięcy czołgów, pojazdów opancerzonych i samolotów. Armia Czerwona szybko dotarła do linii Mannerheima, a sowieckie lotnictwo zbombardowało Helsinki oraz pięćdziesiąt innych miast. Finowie do obrony swojej Ojczyzny zmobilizowali 230 tys. żołnierzy, którzy mogli liczyć na wsparcie około 60 czołgów z czego połowa to przestarzałe Renault FT-17 i 121 samolotów.


Sowietom nie udało się przełamać fińskich umocnień na przesmyku Karelskim odnosili za to sukcesy na północy gdzie udało się im wedrzeć na terytorium Finlandii lecz ostatecznie obrońcom udało się odepchnąć napastników. Czerwonoarmistów dziesiątkowali strzelcy wyborowi oraz ukryte stanowiska karabinów maszynowych. Fińscy żołnierze świetnie się maskowali, gdyż nosili białe mundury. Do szybkiego poruszania się używali nart. Natomiast Rosjanie ubrani byli w zielone mundury, dobrze widoczne na zasypanym śniegiem terenie.


Pod koniec wojny finom we znaki zaczął dawać się niedostatek amunicji, a sowietom udało się w końcu przełamać linie Mannerheima co zmusiło rząd Finlandii do podpisania traktatu pokojowego w Moskwie 13 marca 1940 roku. Według ustaleń Finlandia straciła 35tys. km² swojego terytorium, a 430tys. ludzi straciło dach nad głową opuszczając rodzinne miejscowości by nie znaleźć się pod władza sowiecką. Wojna zimowa odsłoniła wszystkie słabe punkty Armii Czerwonej, która poniosła bardzo wysokie straty: 128tys. zabitych, 260tys. rannych, 2200 zniszczonych czołgów i 600 zestrzelonych samolotów. Straty fińskie to 24tys. zabitych i ok. 40tys. rannych. Finlandia, pomimo utraty części terytorium, zdołała jednak obronić swoją niezależność.


Jako ciekawostkę warto dodać, że jednym ze strzelców wyborowych, który dziesiątkował sowietów był Simo Häyhä, ps. „Biała śmierć”. ubrany w biały ubiór ochronny, zabił z broni snajperskiej nie używając przy tym lunety 505 żołnierzy Armii Czerwonej co daje mu status najskuteczniejszego snajpera w historii wojen. Używał też pistoletu maszynowego Suomi oraz pistoletu Lahti L-35, z których zabił jeszcze ponad 200 nieprzyjaciół, co daje mu w sumie ponad 705 trafień śmiertelnych.


Wojna zimowa i utrata części terytorium sprawiły, że Finlandia porzuciła politykę neutralności i stała się sojusznikiem III Rzeszy podczas jej agresji na Związek Sowiecki