Gwiazdy AEW wystąpią w CMLL, Plany Jake'a Hagera, Dwa filmy biograficzne Kurta Angle'a, Omówienie wydarzeń z AEW Dynamite i walki do Rampage


CMLL poinformowało, że podczas ich wydarzenia z 13 grudnia w Arenie Mexico, wystąpi kilka gwiazd AEW. Od razu dowiedzieliśmy się w jakich walkach wezmą udział, gdyż na galę potwierdzono następujące starcia:
- Claudio Castagnoli vs. Hechicero
- PAC vs. Volador Jr.
- Toni Storm & Red Velvet vs. Tessa Blanchard & La Catalina.


Wspominałem niedawno o kontrowersjach wywołanych przez Jake’a Hagera, przy okazji których potwierdził on, że nie jest już pracownikiem AEW. Hager poruszył ten temat szerzej na łamach „Stories with Bradshaw and Brisco”, gdzie przekazał, że jego umowa wygasła w czerwcu bieżącego roku. Hager zasugerował, że nie należy się go już raczej spodziewać w żadnej z większych federacji, bo ma 42 lata, uważa swoją karierę za bardzo udaną i rozpoczął jej nowy, spokojniejszy etap. Wynika to z tego, że nie tylko chce zwolnić, ale też mieć więcej czasu dla rodziny. Hager zaznaczył, że pod kątem wrestlingowym ogranicza się już zatem do sporadycznych występów na scenie niezależnej, a na co dzień spogląda teraz bardziej w inne potencjalne biznesy, inwestując w budownictwo czy nieruchomości do wynajęcia.


Kurt Angle zdradził w rozmowie z Billem Pritchardem z „WrestleZone”, że w przygotowaniu są dwa filmy biograficzne na jego temat, które wyreżyserują bracia Nelms, czyli Eshom i Ian (m.in. „Fatman”, „Small Town Crime” i „Red Right Hand”). Pierwszy z filmów ma pokryć etap do zdobycia przez niego złota olimpijskiego. Angle wspomniał, że bierze osobisty udział w projekcie i mają już niemalże gotowy scenariusz, więc następnie będą szukali inwestorów, z czym nie powinno być jednak problemu. Już w perspektywie 2-3 miesięcy mają natomiast w planie skompletować obsadę.
Angle zaznaczył, że trwają poważne przygotowania do pierwszego filmu, ale jednocześnie mają już koncepcję na drugą część, która będzie z kolei dotyczyła jego kariery już w pro wrestlingu. Kurt stwierdził, że zdecydowali się to podzielić na dwa filmy, gdyż jego zdaniem jego życiorys jest zbyt rozbudowany by pomieścić go w jednej części. Angle nie krył ekscytacji podkreślając, że bracia Nelms są bardzo utalentowani, a do tego ważne jest dla niego to, iż sami zaliczyli w przeszłości przygody z amatorskimi zapasami, więc rozumieją ten sport, co w jego odczuciu będzie istotne w perspektywie tej produkcji.


Uwaga na spoilery z AEW Dynamite.
Gala rozpoczęła się od starcia Christiana Cage’a i Hangmana Page’a z Jay’em Whitem i Juicem Robinsonem. W walkę zaingerował Nick Wayne, którego zneutralizował po jakimś czasie Hook. Zwycięstwo padło finalnie łupem Christiana i Page’a, którym pomogli mama Wayne’a i Kip Sabian.






Renee Paquette jest z Mercedes Mone i Kamille. Renee chciała spytać o walkę z Kris Statlander na Full Gear, ale Mone wtrąciła, że najpierw Bridgeport powinno powitać swoją CEO. Po dopełnieniu tej formalności Renee wspomniała, że przed tygodniem próbowały przejechać Statlander. Mone odparła, że to nie jej wina, iż Kamille nie potrafi prowadzić. Mercedes rzuciła Kamille swoją kurteczkę, a Kamille upuściła ją bo miała rękę w temblaku. Mone miała jednak pretensje i kazała jej odnieść kurtkę do szatni.
W ponownej rozmowie z Renee stwierdziła, że niekompetencja Kamille zaczyna ją stresować, podobnie jak Statlander. Nie obawia się jej. Czy widzieliśmy co stało się na Collision? Umieściła ją w Statement Maker i zmusiła do błagania o litość. To jednak tylko przedsmak tego co nas czeka. Teraz musi się jednak szykować… Mone wystraszyła się, bo pojawiła się Kris Statlander. Mone zawołała Kamille, ale Kris pchnęła ją w ścianę, a potem dopadła Mercedes, po czym wyłamała przeciwniczkami ściankę.


W ringu jest Tony Schiavone, który zaprosił Willa Ospreay’a. Schiavone wspomniał, że Will jest oczywiście skupiony na odzyskaniu mistrzostwa International, które jest w posiadaniu Konosuke Takeshity, ale na pewno ma też w głowie to co Don Callis zrobił z jego przyjacielem, Kylem Fletcherem. Will stwierdził, że potrzebuje odpowiedzi na wiele pytań. Dziękuje za wsparcie fanów. Tytuł jest teraz czymś drugorzędnym. Ospreay spytał Schiavone czy ten nie chciałby jednak opuścić ringu, bo chciałby zaprosić do niego teraz Kyle’a by ucięli sobie pogawędkę. Tony przystał na to, a nie trzeba było długo czekać i zjawił się Kyle Fletcher. Ten przyznał, że członkowie jego grupy prosili by nie pojawiał się tu samemu, ale chciał pokazać, że nie jest tchórzem, w przeciwieństwie do Ospreay’a. Nie tak dawno wyzwał go, ale Will wolał lizać swoje rany w domu, zamiast pojawić się tu dla tych ludzi. On spotyka się z nim twarzą w twarz, jak mężczyzna z mężczyzną. Niech pamięta jednak, że rodzina nigdy nadmiernie się nie oddala, więc jeśli spróbuje go choćby tknąć, odeślą go do domu na wiele dłużej niż trzy tygodnie. O czym chciałby rozmawiać?
Will stwierdził, że nie tak szybko. Zna rodzinę Callisa zbyt dobrze i wie, że Kyle ma coś zapewne w tylnej kieszeni, więc niech pozbędzie się tego, bo chce tylko pogadać. Kyle rzeczywiście wyciągnął śrubokręt, który rzucił Willowi, a ten odrzucił go na podłogę. Kyle spytał czy Will jest teraz zadowolony, ale Ospreay odparł, że niekoniecznie, bo patrzy na kogoś kogo zwykł nazywać bratem, a przeszywa go nienawiść i złość. Kyle mieszkał nawet w jego domu. Będąc z nim w Australii w okresie pandemii, pracował z nim na magazynie. Pozwolił mu zamieszkać u siebie, potem przyjął go do United Empire. Przejęli Japonię i Anglię. Potem otworzył mu drzwi do AEW. To co go irytuje to fakt, że Kyle wszystko o nim wie. Wie gdzie chodzi na siłownię, gdzie mieszka. Bywał nawet z nim by odebrać ze szkoły jego syna. To niepokoi jego partnerkę i samego Willa, więc chce odpowiedzi i to od Kyle’a, a nie od Callisa. Fletcher odparł, że to żadna niespodzianka – Ospreay chce sobie przypisać czyjeś sukcesy. Don jedynie otworzył mu oczy. Will zrobił to co powiedział, dał mu dach nad głową i nakarmił go, ale dla kogo tak naprawdę to robił? Dla niego? Nie, robił to dla siebie samego. Wszystko robi wyłącznie w swoim interesie. Chciał go uczynić swoim klonem, który pomoże mu, osiągając przy tym sukces, ale nigdy nie tego kalibru co Ospreay. Jest samolubnym hipokrytą. Zrobił dokładnie to co Ospreay zrobiłby na jego miejscu. Od Okady po Omegę, Ospreay zrobiłby to samo. Will zdenerwował się mówiąc, że ostatni raz widział Kyle’a siedząc ze swoim synem i patrząc jak Fletcher goli włosy krzycząc, że w niczym nie przypomina Ospreay’a. Teraz chce powoływać się na jego przeszłość? Niech się zdecyduje. Nie przypomina go, czy jest jego klonem? Chce mówić o przeszłości? Proszę bardzo. Przyznaje, że wbił nóż w plecy Okadzie i Omedze, ale wcześniej był trzykrotnym mistrzem IWGP Junior Heavyweight. Dwukrotnym zwycięzcą Best of the Super Juniors. Zdobywał złoto na każdym kontynencie na którym był. Czego dokonał Kyle? I niech nie mówi o Aussie Open. Czego dokonał samodzielnie? Odpowie mu: niczego. Fletcher odparł, że może lepiej powie o tym co dopiero zrobi. Przebije każdy rekord Willa i chce to udowodnić na Full Gear. 23 listopada na PPV, chce walki z Ospreay’em. Will odparł, że o to właśnie chodziło. Kyle chce swoich pięciu minut sławy, chce solowej walki na PPV. Jego nazywają tymczasem panem PPV. Odkąd tu przybył mieliśmy czterech mistrzów świata i żaden mu nie dorównywał. Jeśli chce tej walki, przyjmuje wyzwanie. Zrobi to z rozkoszą. Gdy Kyle golił głowę, a on oglądał to z sześcioletnim synem, Fletcher nie zdawał sobie sprawy jaką szkodę wyrządził. Ledwie odzyskał czucie w lewej ręce. Gdy Kyle golił głowę, syn złapał za tę rękę, a on tego nie poczuł i zorientował się dopiero, gdy spojrzał. To właśnie mu zrobił. Odebrał to jemu i jego synowi. Na Full Gear to on mu to odbierze. Fletcher odparł, że jeśli Will sądzi, iż Tiger Driver czy cios śrubokrętem były bolesne, on dopiero się rozkręca. Przekonajmy się jednak w jakiej w ogóle kondycji Ospreay dotrwa do Full Gear. Zjawili się Brian Cage i Lance Archer, ale Ospreay wtrącił, że też ma przyjaciół i nadeszli Powerhouse Hobbs oraz Mark Davis. Will spytał czy będą się tylko przyglądać i wywołał bójkę, która zaczęła się przenosić na zaplecze.


W międzyczasie wybrzmiała muzyka Rodericka Stronga i ten starł się z Lancem Archerem, rozpoczynając ich Falls Count Anywhere Match. W walkę próbował ingerować Cage, ale załatwili go Matt Taven i Mike Bennett, a całą walkę wygrał finalnie Strong. Po walce Strong zapowiedział, że dokopie Maxowi na Full Gear. Został natomiast zaatakowany przez Konosuke Takeshitę.






W odpowiedzi na te wydarzenia pojawił się szybko Adam Cole, który stanął do oficjalnej walki z Konosuke Takeshitą, ale przegrał ten pojedynek, gdy Takeshita znokautował rywala ciosem wykonanym z pierścieniem Diamond. Po walce zjawił się Roderick Strong, ale Takeshita kopnął go poniżej pasa, po czym chciał i jemu przywalić pierścieniem, lecz przegonił go Kyle O’Reilly. Na rampie zjawił się jeszcze Ricochet, który powalił Takeshitę. W ringu Cole chciał podać rękę O’Reilly’emu, ale ten odmówił i odszedł.






Renee jest z The Hurt Syndicate. Spytała Lashley’a o starcie na Full Gear ze Swervem Stricklandem, co będzie jego pierwszą walką w AEW. Mierzy się od razu z jednym z najgroźniejszych zawodników i mistrzów, których mieli w AEW. Czy czuje się gotowy? MVP przerwał ten wywód pytając gdzie Renee szkoliła się na dziennikarkę, po czym powiedział, że pokaże jej jak się to robi. Ten stwierdził, że Lashley jest nieposkromioną siłą w tej branży i jednym z najbardziej utytułowanych zawodników w historii. Jak się czuje z tym, że za niecałe dwa tygodnie może zakończyć karierę Swerve’a? Lashley powiedział Renee, że Strickland może być groźny, ale dla wszystkich pozostałych. On pokaże coś na jego przykładzie. Skrzywdzi go. MVP podsumował, że to słowa Bobby’ego Lashley’a, Swerve Strickland znajdzie się jeszcze dzisiaj w akcji, a oni będą się temu przyglądać. Rzucił jeszcze do Renee, że tak to powinno wyglądać. Speszona Paquette podziękowała za ich czas.


Claudio Castagnoli i Wheeler Yuta zaatakowali JD Drake’a, a z drugiej strony areny pojawili się Jon Moxley i Marina Shafir, po czym The Death Riders spotkali się już w ringu. Moxley zabrał głos stwierdzając, że myślał w ostatnich dniach o Cassidym i zadrwił, że dobrze to rozgrywa, skoro Chuck Taylor przyjmuje teraz posiłki przez słomkę, bo nie potrafił go uchronić. Wheeler Yuta należy do niego, bo nie potrafił go uratować. Ma ręce w kieszeniach, a oczy skupione na celu. 23 listopada ma szansę na tytuł. Jego przyjaciele i fani są od niego uzależnieni. Presja rośnie, a ten wydaje się być wyluzowany. Na Full Gear uczyni z niego przykład. Potraktuje go brutalnie. Zamieni jego twarz w burgera. Pobije go do tego stopnia, że nie pozna go własna matka. Wszyscy to zobaczą. Zobaczą to wszyscy, którzy chcieliby mu rzucić wyzwanie. Zobaczą to wszyscy, którzy chcą coś znaczyć w tym biznesie, a następnie uciekną i się pochowają. Dalej będzie robił co chce w AEW, bo to on ma pas i oni mają władzę.
Zjawił się Orange Cassidy w towarzystwie Marka Briscoe i Rocky’ego Romero. Cassidy stwierdził, że zgadza się z Jonem. Wierzy mu. Wierzy, że może spełnić te słowa, z uwagi na zawartość posiadanej przez niego walizki. Symbolu, który reprezentuje AEW. Reprezentuje jego, ich i wszystkich tych ludzi. Reprezentuje to czym może być wrestling. Wiąże się to z władzą. Jest mistrzem AEW. Mogą walczyć w tym budynku, na parkingu, przy cateringu. Nie ma to znaczenia, bo mistrzem AEW jest ten kto najlepiej walczy w ringu. Jak na kogoś kto tego nie lubi, walczy więcej niż inni. Jest w tym zresztą całkiem dobry i nie wie czy pamięta, ale pokonał go. Na Full Gear znów się zmierzą i to ponownie on będzie górą. Odzyska wtedy władzę. Moxley powiedział parę lat temu, że gdy wszyscy pozostali grają w warcaby, on i Cassidy grają w szachy. Wciąż musi się pozbyć niektórych pionków. Jednym z nich jest Wheeler Yuta. Zmierzy się z nim w przyszłym tygodniu i strąci pionka, który stoi mu na drodze do króla. Yuta wtrącił, że nie jest pionkiem, ale Claudio go uciszył. Moxley stwierdził, że jeśli Cassidy tego chce, zobaczymy czy będzie w stanie załatwić kogoś kto był jego przyjacielem. Bez względu na rezultat, na Full Gear będzie miał jedną wiadomość dla Cassidy’ego, jego przyjaciół i wszystkich pozostałych. 23 listopada, porzućcie wszelką nadzieję. Moxley dał Death Riders znak, że zmywają się, ale przy wyjściu zaatakował ich ktoś w masce Stinga i okazało się, że to Darby Allin. Do bójki dołączyli pozostali. Marina zabrała szybko Moxley’a do samochodu, do którego zdołał jeszcze wsiąść Claudio. Na pakę wskoczył Allin, więc wyszedł do niego Claudio, który poradził sobie z Allinem i poobijał go o bramę garażową. Znalazł się jeszcze Yuta, który wskoczył na tył samochodu i Death Riders odjechali, a pozostali sprawdzali co z Allinem, ale ten się podniósł.






Na zapleczu mamy The Learning Tree. Renee spytała Chrisa Jericho o wyzwanie Tomihiro Ishii’ego. Głos zabrał jednak Big Bill mówiąc, że prawdziwe oblicze widać nie w momentach chwały, lecz gdy napotyka się wyzwania. Jericho pochwalił jego słowa i dodał, że ma pewną słabość do Tomohiro z uwagi na to, że ich przeszłość sięga daleko. Czasów, gdy on był już wielką gwiazdą, a Ishii żółtodziobem, który przynosił mu kawę, nosił torbę, a nawet mył plecy pod prysznicem. Przebył drogę do bycia jednym z najtwardszych i najlepszych wrestlerów. Dwa lata temu stoczyli ciężki bój, jedną z jego ulubionych walk z czasów AEW. Powinni się zatem zmierzyć na Dynamite za dwa tygodnie, przyjmuje jego wyzwanie. Jericho zaznaczył, że on sam też jest lepszy. Jest dziewięciokrotnym mistrzem świata i dwukrotnym mistrzem świata ROH. Poczuje ducha innych wspaniałych mistrzów, jak Jay’a Briscoe i da mu lekcję, której nie zapomni.


Britt Baker pokonała Penelope Ford, natomiast po walce zjawiła się Serena Deeb, która miała na oku Baker.






Renee powitała powracającą Minę Shirakawę, która była podekscytowana, że na Collision zobaczy trzecią odsłonę rywalizacji Marii May z Anną Jay. Czeka już na zwycięstwo Marii i wielkie świętowanie. Mina podała Renee kieliszek szampana, ale podeszła Harley Cameron, która go wypiła i wyzwała Shirakawę do walki na Collision.


Swerve Strickland wygrał z Lio Rushem. Po walce Strickland zabrał głos zastanawiając się czemu wszyscy chcą się teraz wybić na nim. Lio Rush próbował i przegrał. Parę tygodni temu Shelton Benjamin próbował i też przegrał. Chyba musi przypomnieć do kogo należy ten dom. To sprowadza go do Bobby’ego Lashley’a. Nie chce czekać do Full Gear i jest gotowy walczyć tu i teraz, więc zaprasza Bobby’ego.
Pojawił się Bobby Lashley, któremu towarzyszył MVP. MVP wspomniał, że jeśli Swerve chce rywalizować z kimś z Hurt Syndicate, wystarczy poprosić, bo naprawdę go lubią. Chcieli go zrekrutować bo widzą w nim niewykorzystany potencjał. Musi się jednak czegoś nauczyć. Może Lashley jest gotowy walczyć dzisiaj. Może nie muszą czekać dwa tygodnie. Lekcją na dzisiaj jest jednak to, że ważna jest przewaga liczebna. W tym momencie Shelton Benjamin zaatakował Stricklanda, następnie serwując mu lanie wraz z Bobbym, podczas gdy MVP poddusił Prince’a Nanę.






Na zapleczu Renee spytała Jamie Hayter co dalej po pokonaniu Penelope Ford. Ta stwierdziła, że wszyscy zadają to pytanie. Nie sądziliśmy, że spełni swoje słowa i wygra? Będzie to kontynuować. Nie jest to żadną tajemnicą. Wróciła poprawić błędy z przeszłości. Teraz ma jednak jeden cel. Nagle zgasły światła i rozbrzmiał telefon, gdy zobaczyliśmy budzącą się Julię Hart. Ta miała czerwoną plamę na koszuli i odebrała telefon w którym odezwał się Brody King wzywając ją do domu. Hart tłumaczyła, że nie wie gdzie jest i czemu ma na sobie krew, po czym spostrzegła, że telefon stacjonarny nie jest nawet podłączony. Hart udała się do łazienki, gdy światła zmieniły się na czerwone, a Julia zajrzała do szafy sięgając po łuk i strzały.


W walce wieczoru House of Black pokonali FTR i zakwalifikowali się do walki o AEW Tag Team Championship na Full Gear. Po starciu oba zespoły okazały sobie szacunek.






Do AEW Rampage nagrano:
- Leila Grey vs. Hikaru Shida
- Mark Briscoe vs. Ariya Daivari
- Komander vs. Rocky Romero
- Richard Holliday & Alex Price vs. Rush & The Beast Mortos
- Ricochet vs. Dante Martin.