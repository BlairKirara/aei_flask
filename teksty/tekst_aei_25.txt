Polski produkt za grosze to teraz hit za oceanem. Amerykanki jedzą go, żeby wyglądać jak Słowianki
My znamy te drobinki od lat i chętnie jadamy je do obiadu, a Amerykanki dopiero niedawno je pokochały. Wszystko to dzięki popularnemu trendowi, który obiegł ostatnio cały internet. Zobaczcie, na czym poleca "slavic girl diet".
"Cudze chwalicie, swego nie znacie" to najlepsze określenie na podsumowanie tego, co dzieje się ostatnio w sieci pod hasłem "slavic girl diet". Ten gorący trend sprawił, że cały świat usłyszał o pewnym tanim polskim produkcie, na punkcie którego oszalały ostatnio Amerykanki. Zobaczcie, o czym mowa i dowiedzcie się, skąd wzięła się taka nagła popularność tego tradycyjnego składnika z kuchni babuni.
Na czym polega trend "Slavic girl diet"?
Pod hasłem "slavic girl diet" znajdziemy w sieci całe mnóstwo filmów, na których Amerykanki jedzą kaszę gryczaną, aby wyglądać jak Słowianki. Pozazdrościły one bowiem figury i urody Polkom, Ukrainkom czy Rosjankom i skojarzyły ich dietę właśnie z jednym wspólnym mianownikiem w postaci kaszy gryczanej. W Ameryce ten sypki produkt, jak z resztą wszystkie rodzaje kasz, nie był nigdy popularny, ale trend "slavic girl diet" mocno go rozsławił.
Jak Amerykanki podają kaszę gryczaną?
Kasza gryczana szybko stała się hitem internetu, ale oczywiście trzeba od razu zaznaczyć, że sama w sobie kasza gryczana nie będzie sekretem szczupłej sylwetki, bo wszystko opiera się na zbilansowanej diecie oraz odpowiedniej ilości kalorii w jadłospisie. 


Co więcej, oglądając tego typu filmy na zagranicznych kanałach można się mocno zdziwić sposobem podania kaszy. Amerykanki nie jedzą bowiem jej tak jak my, czyli jako dodatku do obiadu, podawanego obok mięs i surówki. Na swoich TikTokach pokazują, jak jedzą kaszę bez żadnych dodatków jako oddzielny posiłek lub ewentualnie podają ją z takimi składnikami jak awokado, jajko, czy pomidor. To dość nietypowe dla nas połączenia i z pewnością nie są one Słowiańskimi smakami, jednak mimo to trend z dnia na dzień rośnie w siłę i tego typu krótkie filmy są odtwarzane po dziesiątki tysięcy razy. Poniżej możecie zobaczyć jedno z najpopularniejszych wideo, pochodzące z profilu @tori_ringer.


Nie trzeba było jednak długo czekać na odpowiedź rodzimych tiktokerek i w sieci szybko zaczęły pojawiać się filmy z propozycjami prawdziwie polskiego sposoby podania kaszy gryczanej, czyli w towarzystwie kotleta mielonego i buraczków, bądź różnego rodzaju sosów. Jedno z takich wideo możemy zobaczyć na profilu @przepisy.nati.
Z czym najlepiej smakuje kasza gryczana? Garść smacznych inspiracji
A jeśli trend z jedzeniem kaszy gryczanej i awokado was nie przekonuje, to możecie wypróbować ten produkt również w kilku innych odsłonach. Oprócz podawania jej jako pysznego i sycącego dodatku do obiadu, możecie też wkomponować ją sprytnie do domowego menu na inne sposoby. Poniżej mamy dla was kilka pysznych pomysłów na ten produkt. Wśród najlepszych dań z tymi smacznymi i aromatycznymi drobinkami w roli głównej wymienić można na przykład:


chleb z kaszy gryczanej,
gołąbki z kaszą gryczaną i grzybami,
pomidory faszerowane kaszą gryczaną i jarmużem,
pierogi z kaszą gryczaną i serem,
ciastka gryczane,
placki gryczane ze szparagami i wędzonym łososiem,
pizza z kaszą gryczaną.