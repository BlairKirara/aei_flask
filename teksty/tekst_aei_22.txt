Jogurtowa pianka to najlżejsze ciasto, jakie zrobiłam. Już nie piekę pracochłonnych serników
Ciasto jogurtowa pianka to najlepszy deser, jaki zrobicie. Puszyste, lekkie i delikatne, a do tego proste w przygotowaniu - czego chcieć więcej? Gdy raz go spróbujecie, przepadniecie bez reszty, dlatego lepiej od razu zróbcie większą porcję.
Kiedy zbliżają się święta, każdy zaczyna szukać przepisów na najlepszy sernik. Bo sernik to ciasto, bez którego nie wyobrażamy sobie rodzinnego spotkania na gwiazdkę i nie tylko. Bo niemal każdy kocha serniki. Najczęściej na stole ląduje klasyczny sernik krakowski, albo sernik z brzoskwiniami. Jeśli więc i wy lubicie serniki i chcecie w najbliższym czasie upiec ten smakołyk, ale nie zawsze wychodzą wam tak puszysty jak na zdjęciu, mamy dla was coś znacznie prostszego w przygotowaniu, a do tego jeszcze pyszniejszego. Ciasto jogurtowa pianka wygląda jak z dobrej cukierni, a w konsystencji jest delikatne i lekkie jak chmurka. Gdy raz go spróbujecie, nie wrócicie już do skomplikowanych przepisów na serniki. Wypróbujcie przy najbliższej okazji, bo kto powiedział, że trzeba je robić tylko od święta?
Jak zrobić ciasto jogurtowa pianka?
Pewnie zdarzyło się wam jeść różne ciasta jogurtowe, ale to jest inne niż wszystkie. Wyróżnia je wyjątkowo delikatna konsystencja, stąd porównanie do pianki, bo gotowy wypiek dosłownie sam rozpływa się w ustach. Co więcej, sam przepis na ciasto jogurtowa pianka jest banalnie prosty i składa się tylko z kilku produktów, czyli jogurtu greckiego, jajek, odrobiny mąki, proszku oraz cukru i wanilii. Nie będzie też po nim dużo zmywania, bo oddzielnie wystarczy tylko ubić pianę z białek, a wszystkie inne składniki można wymieszać ręcznie w jednej misce. 


W przygotowaniu sztywnej piany z białek jaj pomoże wam niezawodny mikser planetarny lub robot kuchenny:
Prosty przepis na jogurtową piankę
Do tego ciasta nie potrzeba wielu składników, jajka, jogurt, trochę mąki ziemniaczanej, cukier i kilka dodatków. To wszystko, by powstała pyszna, lekka pianka jogurtowa, od której trudno się oderwać. Przygotujcie:


Składniki:


5 jajek,
350 g jogurtu greckiego,
40 g mąki ziemniaczanej,
1 łyżeczka proszku do pieczenia,
70 g cukru,
1 łyżeczka pasty waniliowej,
szczypta soli.
Przygotowanie:


Jajka wybijamy oddzielając białka od żółtek.
Żółtka ucieramy z cukrem, a gdy staną się jasne i puszyste, dodajemy jogurt, wanilię, sól oraz mąkę z proszkiem do pieczenia.
W drugiej misce ubijamy białka na sztywną pianę, a następnie partiami dodajemy ją do masy jogurtowej i delikatnie łączymy całość.
Tak przygotowaną masę przelewamy do foremki, wyłożonej papierem do pieczenia i wkładamy do piekarnika rozgrzanego do 180 stopni.
Ciasto jogurtowa pianka będzie gotowe po około 45 minutach i najlepiej smakuje od razu po wyjęciu z piekarnika.
Ciasto można posypać cukrem pudrem, wiórkami kokosowymi albo zrobić polewę czekoladową. Do ciasta można tez podać kulkę ulubionych lodów, albo sezonowe owoce. Najlepiej smakuje z malinami, truskawkami, albo jagodami.
Jogurt grecki - właściwości
W tym przepisie użyliśmy jogurtu greckiego. Nie bez powodu, bo właśnie jogurt grecki oprócz gęstej konsystencji i wyraźnego smaku, ma wiele cennych właściwości. To prawdziwy skarb dla organizmu, więc jeśli jeszcze nie znacie jego niesamowitych wartości, koniecznie musicie je poznać i włączyć jogurt grecki na stałe do swojej diety. Lista korzyści jest bowiem bardzo długa i każdy znajdzie tu coś dla siebie:


poprawia przemianę materii,
przyspiesza metabolizm,
usprawnia pracę jelit,
wzmacnia odporność,
wspomaga odchudzanie,
wzmacnia kości i zmniejsza ryzyko osteoporozy,
pomaga poprawić nastrój.